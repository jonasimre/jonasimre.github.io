+++
template = "index.html"
title = "Energetikai tanúsítvány"
+++

# Energetikai tanúsítvány készítése

Az energetikai tanúsítvány egy magánokirat, amely az ingatlan energia
fogyásztásáról ad bővebb tájékoztatást. A tanúsítvány igazolja az
épület/rendeltetési egység megfelelőségét az energetikai
követelményekhez, besorolja az épületet energetikai osztályokba. A
minősítés befolyásolja az épület/rendeltetési egység piaci értékét
is, és egyben bizonyítja az ingatlan üzemeltetési költségeinek
hatékonyságát, vagy gazdaságtalanságát.

## Energetikai osztályok

2023. október 31-től érvényes  energetikai osztályok jelölése:

![image](/images/energetikai-tanusitvany-kategoriak.jpg)

## Mikor van rá szükség?

A tanúsítványra az ingatlan eladásakor és bérbeadásakor van szükség,
illetve ha az ingatlant lakossági energiahatékonysági pályázat keretén
belül szeretnénk felújítani és korszerűsíteni. A pályázati
követelmények között szokott szerepelni az ingatlan igazolt
energiahatékonysági korszerűsödése.

Szakmaian fogalmazva: minden olyan épületről, mely állandó emberi
tartózkodásra épült, és üzemelésére az előírások, technológiai
utasítások megfelelő belső légállapot és komfortérzet biztosítását
írja elő. Tehát ahol fűteni , melegvizet adni, és világítani kell. A
tanúsítás részletes szabályait a 176/2008.(VI.30.) Kormány rendelet
tartalmazza.

## Ki készítheti?

- A Magyar Mérnöki Kamaránál és a Magyar Építész Kamaránál  regisztrál mérnökök végzik.
- A TÉ jogosultsággal rendelkező mérnök az tanusító.
- A SZÉS6 jogosultsággal rendelkező mérnök pedig épületenergetikai szakértő

## Hogy néz ki a hivatalos tanúsítvány?

A Tanúsítvány bal felső sarkában van egy "QR" kód, a megrendelő mellett.
Ezen felül egyedi "HET-00000000", nyolcjegyű egyedi azonosító számot
kap. Az energetikai tanúsító szakember az ügyfélkapus azonosító
rendszeren keresztül tölti fel az Országos Építésügyi Nyilvántartó
"OÉNy" rendszerbe az elkészített energetikai tanúsítványt. Az online
rendszer ezt visszaküldi, és akkor kerül rá a "QR"-kód, és a
"HET-00000000" azonosító szám.

## Mit tartalmaz?

Az épületnek egyidejűleg három követelményszintnek kell megfelelni,
úgy-int az egyes épületszerkezetek, valamint az épület egészének
hőszigetelő képessége, és az épület, energiafogyasztására vonatkozó
követelmények:

- A követelmények első szintjét testesíti meg a hőátbocsátási
  tényező. `U` [W/(m2.K)]. A követelmények az épület különböző
  határoló- és nyílászáró szerkezeteire külön-külön vonatkoznak. Minél
  kisebb az U számértéke, annál jobb az adott szerkezet hőszigetelő
  képessége. Ellenőrzési lehetőségek: a termék szabványok, és
  megfelelőségi igazolások.
- A követelmény második következő szintje az úgynevezett fajlagos
  hőveszteségtényező: `qm` [W/(m3K)]. Ennek a követelményszintnek az a
  célja, hogy az épület ne csak egyes szerkezeteiben, hanem egészében is
  elfogadható energetikai minőséget biztosítson. Minél kisebb
  a `qm` számértéke, annál kisebb a teljes épület hővesztesége. A
  hőveszteség nem haladhatja meg az épület követelményértékét, amit
  rendelet szabályoz. Kontroll lehetősége a jogosultsággal rendelkező
  szakember számítása.
- A követelmények harmadik egyben a legmagasabb szintje az összesített
  energetikai jellemző: `Ep` [KWh/m2,év]. Számértéke megadja az épület
  teljes éves energiafogyasztását (1 fűtött légköbméterre vetítve
  primerenergiában). Ezen előírás biztosítja az épület teljes
  energiafogyasztásának csökkentését. Az értéke nem haladhatja meg a
  funkcióra előírt követelményértéket.

## Mennyibe kerül?

A tanúsítási munka minden épületnél más és más mérnöki munkát
igényel, ezért a költségek változók. Egységesen értelmezve a
tanúsítási folyamat két részből áll.

### Helyszini szemle

Első részben beazonosításra kerülnek a határoló szerkezetek,  azokba
beépített anyagok (réteges szerkezet),  - külső fal, födémek, padló,
tető, ablakok, ajtók - ha van tervdokumentáció a méretek ellenőrzése
történik meg, ha nincs terv akkor fel kell mérni az
épületet/lakásegységet és készíteni kell egy egyszerűsített alaprajzot
geometriai méretekkel ellátva. Majd el kell végezni a pontos
adatfelvételeket az épület gépészeti rendszeréről - fűtés,
melegvíztermelés, szellőzéstechnika, klímatechnika, üzemi épületeknél a
világítás és az adatokat rendszerezni kell.

Ezt a folyamatot befolyásolja az adott épület bonyolultsága,szintek száma,
szinteltolások, tetőtéri beépítés beépített nettó alapterület, és
hogy a szemle hány km távolságra van Debrecentől.

Továbbá rendelkezik-e megvalósulási tervdokumentációval és minden egyéb
olyan irattal, műbizonylatokkal, teljesítmény igazolással a beépített
anyagokról, ami a beépített anyag és a  szerkezetek azonosítását
megkönnyíti. Ezzel a helyszíni szemle elvégzésre került.

### Számítások elvégzése

Második szakasz az adatok alapján az energetikai számítások elvégzése, a
szerkezetek rétegrendi ellenőrzése, a számított energia fogyasztás
alapján  az energetikai osztályba sorolás, az  írásos dokumentációk a
Tanúsítvány Okirat elkészítése, és az Országos Építésügyi
Nyilvántartó rendszerbe való feltöltése, hitelesítése. Ez a befejező
szakasz.

### Árak

Kétféle árral kell számolni.

Társasházi lakásegység 15.000 Ft+ÁFA ártól kezdődik és attól függ,
hogy méretezett felmérési vázrajzot kell-e készíteni, és a szintek száma
mennyi, helyben vagy vidéken van.

Családi házak, kertes házak 25.000 Ft+ÁFA ártól kezdődik, és hasonlóan
függ a végső ár az előzőekben leírtaktól is

A pályázatok esetében, ahol meglévő és tervezett energetikai állapot
számításokat kell végezni, az mind egyedi áras és a megállapodástól
függ.

## A tanúsítvány érvényessége

Az Energetikai Tanúsítás 5 évig érvényes, és az
épület/rendeltetési egységre vonatkozik és az ingatlan tulajdonosnak kell
elkészíttetni.

Ha a követelmények jogszabályban változnak, vagy történik energetikai
felújítás (ablakok cseréje, kazáncsere, stb.) akkor érvényét veszti,
újat kell készíteni a követelményeknek megfelelően.

Aki nem újít fel, nem adja bérbe és nem adja el az
ingatlant/lakásegységet, csak használja élete végéig, annak nem kell
energetikai tanúsítást elkészíttetni.

Társaságunk komoly elemző és diagnosztikai múlttal rendelkező mérnökei
tanáccsal és információkkal látják el a tanúsítványt kérő
tulajdonost. Amennyiben igény van, úgy hőkamerával is megvizsgáljuk az
adott épület homlokzatán a hőveszteségek helyét is.

## Vonatkozó szabályok

Az európai országok energiafogyasztásának 40-45 %-a az épületek
létesítésére és üzemeltetésére fordítódik. Éppen ezért
energiagazdálkodási szempontból ez a legkritikusabb szektor.

Az Európai Parlament és a Tanács az épületek energiateljesítményéről
elfogadta a 2002/91 EK direktívát, mely előírja a tagállamok részére,
hogy a saját belső szabályokat legkésőbb 2006.január 4-ig alkossa meg és
léptesse hatályba.

Ennek alapján a 7/2006.(V.24.) TNM rendeletben, majd 2023. évben a most
érvényes 9/2023. (V.25.) ÉKM rendeletben meghatározásra került az
épületek új energetikai követelmény rendszere, melyet az épületek
tervezésénél és kivitelezésénél 2006.szeptember 1-től kezdve kellett
alkalmazni és folyamatos szigorításokkal több lépcsőben bevezetésre
kerül a 9/2023-as rendelet.

2008-ben született meg a 176/2008.VI.30. Korm. Rendelet, mely szabályozza
az épületek energetikai minőségének a tanúsítását, melyet az
Energetikai Tanúsítvány – okirat tartalmaz. A teljesség kedvéért
szintén 2008. évben született meg a 264/2008.XI.6. Kr. Rendelet, mely a
hőtermelő és klímaberendezések energetikai felülvizsgálatáról szól.
